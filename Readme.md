```
Assignatura: Cultura Digital - Grau Multimèdia - UOC, 2025  
Autor: Miguel Merino  
Data d'entrega: 16/05/2025
Llicència: CC BY-NC-ND 4.0
```
# PAC3. Visionant el futur amb les ulleres de Manovich: redescobrint la hibridació  

## Introducció

Després de la **digitalització** i la **remediació**, la **hibridació** és un dels darrers conceptes clau per entendre els canvis i l'evolució dels nous mitjans digitals. Més enllà de la multimèdia —on els diferents mitjans conviuen de forma més o menys harmònica encara que de manera independent—, **la hibridació** consisteix en un procés molt més profund de fusió entre elements de programari i interfície, i que dona lloc al naixement d'una experiència innovadora i diferent, impossible d'obtenir per cap altra via o de classificar segons les categories preexistents.

És fruit d’aquesta hibridació entre medis que avui podem gaudir d’eines com la intel·ligència artificial, les xarxes socials, els entorns de realitat augmentada i virtual, els vídeos interactius, la música generativa o les exposicions immersives... Entre molts altres. Tanmateix, els dos exemples triats per analitzar en aquest assaig s’allunyen volgudament del marc estrictament digital per poder **explorar les subtileses i matisos, tot descobrint nous nivells de significació** en la hibridació dels medis.
   
   


## Exemple 1: **Dance Monsters**

![imatge promocional del concurs de ball Dance Monsters](https://raw.githubusercontent.com/mmerinoji/PAC3_Manovich_Reloaded/refs/heads/main/media/Dance%20Monsters%20promo.jpg) 
```
Imatge promocional del concurs de ball Dance Monsters (Netflix©).
```


**“Dance Monsters”** és un *talent show* britànic que es pot trobar disponible a la plataforma [Netflix®](https://www.netflix.com/es/title/81094767). La mecànica és tan senzilla com a la resta de programes del mateix estil: un grapat de participants aficionats, mostren les seves habilitats de ball “enfront” d’un jurat format per 3 coneguts artistes escènics que els van qualificant o descartant fins a quedar-se amb el millor de tots. En aquest cas, però, el títol del programa no deixa cap marge a la imaginació i el que hi trobarem a **“Dance Monsters”** serà, literalment, **monstres ballant**. I aquí és quan la cosa es posa interessant... 

Per començar, la identitat dels participants queda totalment oculta a públic i jurat, ja que competeixen sota un pseudònim i **amagats rere un avatar digital**. Tampoc no surten a ballar a l’escenari, sinó que ho fan entre bastidors, enfundats en un **vestit ple de sensors de captura de moviment** mentre els jutges valoren el seu avatar a través d’una pantalla. Tot en viu i en directe, i alhora sense cap mena de contacte.

Per dur a terme tot això, el programa ha fet servir tot un ventall de noves tecnologies, com els **vestits de sensors**, el programari de **captura de moviment** en temps real, el **modelatge CGI**, els motors gràfics **“Unreal Engine”** o la tecnologia per a satèl·lits **"Star Tracker"**, a banda de la tecnologia i aparells habituals per a la realització i enregistrament d’un programa de televisió.



#### Per què **“Dance Monsters”** es un exemple d’hibridació?

Tot i que **”Dance Monsters”** continua mantenint la mecànica clàssica dels *talent shows*, l’ús de tecnologies avançades —com la captura de moviment o l’animació d’avatars digitals— afegeix una nova dimensió al format. Aquest desplegament tecnològic, lluny de ser només un afegit exòtic, actua com a filtre entre concursant i públic, tot separant a la persona de la seva expressió corporal i mostrant només el seu moviment en estat pur. Aquesta desmaterialització del concursant ofereix a l’espectador una experiència innovadora, inclassificable segons les categories preexistents i que només és possible d’obtenir gràcies a la hibridació de diferents medis, tal com proposa Manovich en la seva definició. A més, aquesta dissociació entre la persona i el seu moviment, també permet **la preservació de l'anonimat dels concursants**. En aquest sentit, **el nou medi híbrid facilita la inclusió** de persones amb perfils poc habituals (cossos no normatius, pànic escènic, d’especial rellevància social, etc.), per a participar i demostrar les seves aptituds de ball sense haver d’exposar-se públicament o sentir-se prejutjades per la seva aparença, sinó únicament pel seu talent i expressivitat ballant al ritme de la música —que és, en definitiva, el veritable objectiu.




## Exemple 2: vídeo-*mapping* **"El retablo te cuenta"**

![imatge del video-mapping de Torreciudad](https://raw.githubusercontent.com/mmerinoji/PAC3_Manovich_Reloaded/refs/heads/main/media/Video-mapping-de-Torreciudad.jpg)  
```
Imatge del video-mapping de Torreciudad (Santuari de Torreciudad©)
```


Inaugurada l’any 2020 al Santuari marià de Torreciudad (Osca), l’experiència audiovisual **“El retablo te cuenta”** forma part d’una iniciativa de renovació de l’experiència cultural i espiritual per als visitants del santuari, tot fent servir les tecnologies digitals immersives per *“connectar l’art sacre amb les sensibilitats contemporànies”*. D’uns 6 minuts de durada, l’espectacle centra el seu fil conductor sobre diferents escenes de la vida de la Verge Maria, tot combinant narració en *off*, música, efectes sonors i una projecció *vídeo-mapping* sobre l’enorme i impressionant retaule escultòric de gairebé 15 x 10 metres que presideix el temple. Aquesta experiència audiovisual ha rebut diverses distincions i premis com la “Medalla al mèrit Turístic 2022” atorgada pel Govern d’Aragó, i seleccionada com a finalista a la VII edició dels “Premis a la Millor Experiència Turística d'Aragó” de l’any 2023. Al següent [enllaç](https://www.youtube.com/watch?v=qocRRTFE5n4&t=37s) es pot veure un minut del vídeo-*mapping* de **"El retablo te cuenta"**.  

D’entre el grapat de noves tecnologies emprades a l’espectacle, en destaquen els **projectors d’alta resolució**, el **programari de mapatge**, i el **modelatge i animacions 3D** que, combinats amb el llenguatge narratiu, la música, els efectes sonors i lumínics, conformen una experiència audiovisual tant captivant com única, encara que hi hagis entrat al temple només com a turista encuriosit.


#### Per què el vídeo-*mapping* **“El retablo te cuenta”** es un exemple d’hibridació?
Històricament, els retaules acomplien una doble funció: com a objecte religiós, i com eina didàctica mitjançant les imatges, en una època en la qual saber llegir era un privilegi. A **“El retablo te cuenta”**, el vídeo-*mapping* —en tant que tècnica que combina espais físics amb animacions, música, efectes sonors, tecnologia digital i, en alguns casos, també interacció— serveix per reforçar aquesta intenció pedagògica del retaule tradicional, però reinterpretant-lo mitjançant els recursos i capacitats dels nous medis digitals. D’aquesta manera, el retaule deixa de ser un objecte estàtic per convertir-se en una experiència immersiva que conserva la capacitat original de transmetre el missatge a l’espectador contemporani, tot i que amb les formes expressives del segle XXI.  

**“El retablo te cuenta”** és un espectacle fruit de la fusió de diferents mitjans, llenguatges i tecnologies, on la unió de l’art tradicional amb les possibilitats expressives del món digital, dona lloc a una nova forma de transmissió i mediació cultural, que manté l’essència del missatge però n’actualitza el canal. Una experiència que no pot ser catalogada només com a cinema, escultura o teatre, sinó com totes juntes i alhora cap en concret, cosa que exemplifica clarament la definició d’**hibridació** donada per Manovich.



-----  

### Referències y Bibliografía  

- ###### **MANOVICH, Lev**. *"El Software toma el mando."* [En castellà] Barcelona: Editorial UOC, 2013. ISBN: 978-84-9064-022-7.
- ###### **MANOVICH, Lev**. *"Understanding hybrid media."* [En línia][En anglès]. *MANOVICH*, 2007 [Data consulta: 14 de maig de 2025] Disponible a: [https://manovich.net/index.php/projects/understanding-hybrid-media](https://manovich.net/index.php/projects/understanding-hybrid-media)
- ###### **ADELL, Ferran**. *"Remediación, multimedia e hibridación de los medios."* [En línia][En castellà]. *MULTIMEDIA UOC*, 6 d'abril de 2014 [Data consulta: 11 de maig de 2025] Disponible a:  [https://multimedia.uoc.edu/blogs/fem/es/remediacio-multimedia-i-hibridacio-dels-mitjans/](https://multimedia.uoc.edu/blogs/fem/es/remediacio-multimedia-i-hibridacio-dels-mitjans/)
- ###### **KRAFT, C**. *"How Does ‘Dance Monsters’ Work?"* [En línia][En anglès]. *TUDUM*, 23 de desembre de 2022 [Data consulta: 14 de maig de 2025] Disponible a: [https://www.netflix.com/tudum/articles/dance-monsters-cgi](https://www.netflix.com/tudum/articles/dance-monsters-cgi)
- ###### **MITRA, Shraman**. *"What Do The Judges See On Dance Monsters? Explained"* [En línia][En anglès]. *THE CINEMAHOLIC*, 24 de desembre de 2022 [Data consulta: 14 de maig de 2025] Disponible a: [https://thecinemaholic.com/what-do-the-judges-see-on-dance-monsters-explained/](https://thecinemaholic.com/what-do-the-judges-see-on-dance-monsters-explained/)
- ###### *"The innovative technology behind Netflix’s Dance Monsters"* [En línia][En anglès]. *PAULTON*, 15 de març de 2025 [Data consulta: 14 de maig de 2025] Disponible a: [https://paulton.co.za/the-innovative-technology-behind-netflixs-dance-monsters/](https://paulton.co.za/the-innovative-technology-behind-netflixs-dance-monsters/)
- ###### *"Vídeo-mapping El retablo te cuenta"* [En línia][En castellà]. *TORRECIUDAD* [Data consulta: 15 de maig de 2025] Disponible a: [https://torreciudad.org/conoce/nuevos-espacios-museograficos/video-mapping-el-retablo-te-cuenta/](https://torreciudad.org/conoce/nuevos-espacios-museograficos/video-mapping-el-retablo-te-cuenta/)
- ###### *"Torreciudad"* [En línia][En castellà]. *WIKIPEDIA* [Data consulta: 15 de maig de 2025] Disponible a: [https://es.wikipedia.org/wiki/Santuario_de_Torreciudad](https://es.wikipedia.org/wiki/Santuario_de_Torreciudad)
- ###### **ATIENZA, Mª José**. *"Torreciudad: del siglo XI al XXI."* [En línia][En castellà]. *OMNES MAGAZINE*, 13 d'abril de 2021 [Data consulta: 15 de maig de 2025] Disponible a: [https://www.omnesmag.com/actualidad/experiencias/iniciativas/torreciudad-del-siglo-xi-al-xxi/](https://www.omnesmag.com/actualidad/experiencias/iniciativas/torreciudad-del-siglo-xi-al-xxi/)
- ###### *"Torreciudad, medalla al Mérito Turístico 2022 del Gobierno de Aragón."* [En línia][En castellà]. *IGLESIA EN ARAGÓN*, 18 d'agost de 2022 [Data consulta: 15 de maig de 2025] Disponible a: [https://www.iglesiaenaragon.com/torreciudad-medalla-al-merito-turistico-2022-del-gobierno-de-aragon](https://www.iglesiaenaragon.com/torreciudad-medalla-al-merito-turistico-2022-del-gobierno-de-aragon)  
- ###### **FORTUÑO, Elena**. *"Torreciudad opta a mejor experiencia turística de Aragón."* [En línia][En castellà]. *DIARIO DEL ALTO ARAGÓN*, Actualitzat el 17 de desembre de 2023 [Data consulta: 15 de maig de 2025] Disponible a: [https://www.diariodelaltoaragon.es/noticias/comarcas/2023/12/17/el-retablo-video-mapping-de-torreciudad-opta-a-mejor-experiencia-turistica-de-aragon-1698181-daa.html](https://www.diariodelaltoaragon.es/noticias/comarcas/2023/12/17/el-retablo-video-mapping-de-torreciudad-opta-a-mejor-experiencia-turistica-de-aragon-1698181-daa.html)



